===========================================
Lagður hjá rúmi Cajsu Lísu síðla kvöld eitt
===========================================

.. line-block::
   (72. pistill Fredmans)  
   
   Geislandi dís, dýrðlega auga!
   Dúandi höfn er sængurnar lauga!
   Flekklausa gjóta!
   Nú förum að blóta.
   Þegar dimmt og hljótt er hús
   höfund svefnsins, Morfeús.
   Aftur er hurð, lokuð er lúgan,
   lokkaflóð þitt nú krýnir nátthúfan.
   Hárkolla Norströms keik
   á króknum hangir bleik
   //Sofnaðu við minn sellóleik//
   
   Þrösturinn vært, létt, Casja Lísa
   lauk sínum söng, hve dýrt hveðin vísa!
   Sólin er hnigin
   og himninn siginn
   þögn og friður fallinn á
   Freyju blóta vil ég þá.
   Úrhellisregn í rymjandi loga,
   reisir til himins eldgulann boga
   er sveipast sælt og stillt
   í rautt og grænt og gylt.
   //Þögnuð er Jöfurs þruma tryllt//

Texti: Carl Michael Bellman
Þýðing: Þóranrinn Eldjárn
