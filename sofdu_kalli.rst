===========
Sofðu Kalli
===========

.. line-block::
   (Vögguvísa) 

   Sofðu Kalli, sofðu rótt
   Þú seinna færð að vaka.
   Líta marga myrka nótt
   og mei sem okkur þjaka.
   Jörðin býr oss örlög íll.
   Oft í blóma lífsins vill
   gröfin toll sinn taka.
   
   Einu sinni lækur leið
   um laut á grænu engi.
   Lítill hnokki hjá það beið
   og horfði í vatnsins strengi.
   Það var eins og báran blá
   bærði mynd hans til og frá.
   Svo gekk lengi, lengi.
   
   Öll við skulum að því gá
   að árin framhjá líða.
   Svo einn daginn við föllum frá og fjalirnar oss bíða.
   Þar um Kalla þenkja ber
   þegar litlu blómin sér.
   Sá um völlinn víða.
   
   Alla gleður, gæskurinn.
   Að gæfu fékkstu léða.
   Kannski á morgun, Kalli minn
   við klippum hest og sleða.
   Hús úr spilum - lúllum - lú
   - líka byggjum ég og þú
     Vísu vil ég kveða.
   
   Mamma glöð vill gefa þér
   úr gulli skóna mjúka.
   Og ef piltur prúður er,
   mun pabbi dós uppljúka.
   Besta molan bara fá
   börn sem leggjast vangann á. 
   Koddakrílið strjúka.

Texti: Carl Michael Bellman
Þýðing: Gunnar Guttormsson
