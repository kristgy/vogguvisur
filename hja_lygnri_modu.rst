===============
Hjá lygnri móðu
===============

.. line-block::

   Hjá lygnri móðu í geislaglóð
   við græna kofann,
   hann sá hvar hún stóð hið fríða fljóð
   fráhneppt að ofan.
      Mitt er þitt og hjá mér áttu heima,
      víst skaltu öllum veraldarsorgum gleyma.

   Á hann leit hún æskuteitu
   auga forðum,
   það var kvöld í sveit og hún kvaddi hann veit ég
   kærleiksorðum.
      Mitt er þitt og hjá mér áttu heima,
      víst skaltu öllum veraldarsorgum gleyma.

   Inst í hjarta augað bjarta
   og orðið góða
   hann geymir sem skart uns grafarhúm svart
   mun gestum bjóða.
      Mitt er þitt og hjá mér áttu heima,
      víst skaltu öllum veraldarsorgum gleyma.

   Texti: Halldór Laxness
