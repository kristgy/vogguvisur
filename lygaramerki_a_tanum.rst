===================
Lygaramerki á tánum
===================

.. line-block::
   Láttu aftur augun þín,
   nú er úti dagsins grín
   og allir komnir inn til sín
   utan kanski nokkur lítil hrekkjusvín.
   Fyllibyttur þamba brennivín.
   Fyrr en varir þú ert orðinn stór,
   upp á eigin spýtur.
   Verðuru feitur eða kanski mjór,
   eignastu konu sem hrýtur?

   Eldrauður í andliti
   sefur lítill beljaki,
   opnar munninn brosandi,
   í draumi hámar í sig fullt af sælgæti
   og skorar mark gegn Þrótti á Norðfirði.
   Fyrr en varir þú ert orðinn stór,
   upp á eigin spýtur.
   Verðuru feitur eða kanski mjór,
   eignastu konu sem hrýtur?

   Fyrr en varir þú ert orðinn stór,
   upp á eigin spýtur.
   Verðuru feitur eða kanski mjór,
   eignastu konu sem hrýtur?
   Strax á morgun byrjar ballið
   en bærinn skrýddur fánum.
   Sofa landsins æðstu lykilmenn
   með lygaramerki á tánum.

Texti: Pétur Gunnarsson
