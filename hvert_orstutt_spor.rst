==================
Hvert örstutt spor
==================

.. line-block::

   Hvert örstutt spor 
   Hvert örstutt spor var auðnuspor með þér,
   hvert andartak er tafðir þú hjá mér
   var sólskinsstund og sæludraumur hár,
   minn sáttmáli við guð um þúsund ár.

   Hvað jafnast á við andardráttinn þinn?
   Hve öll sú gleði er fyrr naut hugur minn
   er orðin hljómlaus utangátta og tóm
   hjá undrinu að heyra þennan róm,

   hjá undri því, að líta lítinn fót
   í litlum skóm, og vita að heimsins grjót
   svo hart og sárt er honum fjarri enn,
   og heimsins ráð sem brugga vondir menn,
   já vita eitthvað anda hér á jörð 
   er ofar standi minni þakkargjörð
   í stundareilífð eina sumarnótt.
   Ó alheimsljós, ó mynd sem hverfur skjótt. 

   Texti: Halldór Laxness
