=========
Lag, ljóð
=========

.. line-block::
   Krummi svaf í klettagjá
   kaldri vetrarnóttu á
   :,: verður margt að meini, :,:
   fyrr en dagur fagur rann
   freðið nefið dregur hann
   :,: undan stórum steini. :,:

   Allt er frosið úti gor,
   ekkert fæst við ströndu mor
   :,: svengd er metti mína :,:
   ef að húsum heim ég fer
   heimafrakkur bannar mér
   :,: seppi úr sorpi að tína. :,:

   Öll er þakin ísi jörð,
   ekki sér á holtabörð
   :,: fleygir fuglar geta, :,:
   enn þó leiti út um mó,
   auða hvergi lýtur tó; 
   :,: hvað á hrafn að eta? :,:

   Á sér krummi ýfði stél,
   einnig brýndi gogginn vel,
   :,; flaug úr fjallagjótu. :,:
   Lítur yfir byggð og bú,
   á bæjum fyrr en vakna hjú;
   :,: veifar vængjum skjótum. :,:

   Sálaður á síðu lá
   sauður feitur garði hjá,
   :,: fyrrum frár á velli. :,:
   ,,krunk, krunk! nafnar, komið hér,
   krunk, krunk! því oss búin er
   :,: krás á köldu svelli. :,:

Texti: Jón Thoroddsen
