=================
Sjá bróðir Móvítz
=================

.. line-block::
   (81. pistill Fredmans) 

   Sjá bróðir Móvitz, hver sameinast hér
   svipur vor myrkrinu djúpa.
   Glitofin klæði sem graftólið sker
   gröfin brátt mun hjúpa.
   Karon veifar þér við gapandi gjár
   og grafarinn hljóður telur rekurnar þrjár
   kalið er blóm þitt og kvistur.
   Ljáðu mér hönd þegar lagður er grár
   legsteinn á gröf minnar systur.
   
   Friðsællar hvílu í fölgrænum lund
   framliðnir mega hér njóta.
   Þar mun nú semja á síðustu stund
   sátt hið fagra og ljóta.
   Engar leiðir ratar öfundin hér
   auðnan sem þó jafnan glaðbeittust er
   framhjá svo flóttalega þýtur.
   Skálkur sem oddhvassar örvarnar sker
   allar við gröfina brýtur.
   
   Samhljóma kveða við klukknana slög
   klerkur á söngbræður heitir
   meðan á bekkjum þeir buldra sín lög
   blessun söfnuði veittir
   Fram um legstaðanna litríku börð
   lötra syrgendur um haustgulan svörð
   hnjóta um sprota og spýtur
   þar til hin daufa og hjúpsvarta hjörð
   höfuð með tárunum lýtur.
   
   Loks hún frá svalli og lífsnautnum fór
   Löfberg, þín greiðuga spúsa.
   Eftir við gröfina aumur og mjór
   aleinn máttu dúsa. 
   Hún frá Tollkránni er horfinn sinn veg. 
   Að handan sköllin berast ótæpileg.
   Hver var á krúsir að kalla? 
   Þyrst var hún löngum og þyrstur er ég 
   þorstinn kvelur oss alla.

Texti: Carl Michael Bellman
Þýðing: Gunnar Guttormsson
